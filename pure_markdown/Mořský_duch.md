# Mořský duch
- #loď #pašeráci
- Středně velká obchodní loď.
- Posádka může dosahovat maximálně 20 osob. Minimum na operování lodi je 20 lidí.
- Má na palubě pirátskou vlajku pro případnou potřebu.
- Na přídi lodi je vyřezaná hlava mořské panny, která byla ale později upravena na lebku. Stále jsou ale vidět značné pozůstatky původní řezby.
- Samozvaným kapitánem je [Korbin Vlčhák](Orbin_Vlček.md).
- Aktuální posádku tvoří kromě skupiny dobrodruhů také mořský elf [Oceánus](Oceánus.md).

- # Místnosti
- Na lodi jsou čtyři soukromé kajuty, jedna velká a jedna menší pro posádku, kuchyně a skladní prostor. Obě spodní soukromé kajuty mají zároveň v zádi lodi zadělanou tajnou místnost, do které je možné se dostat odsunutím prken. V původně Bocmanově kajutě je v kleci papoušek Alfred.
- Na palubě lodi je stále jedna jola.

- # Historie
- Loď původně patřila skupině pašeráků, kteří spolupracovali se [Sanbaletem](Sanbalet.md). Na lodi se pašovala primárně brandy ([luskanská](Luskan.md)) a bavlna. V menší míře poté i [luskanský snížek](luskanský_snížek.md). Tyto komodity byly převáženy do [Sanbaletovy](Sanbalet.md) tajné pašerácké skrýše ve starém opuštěném [alchymistově domě](Alchymistův_dům.md), kde byly přeprodány. Lodi bylo vždy signalizováno, zda je bezpečné se přiblížit pomocí směrové lucerny.
- Běžně se komodity prodávaly za cenu 10 zl. za soudek brandy (100 litrů) a 2 st. za gram [luskanského snížku](Luskanský_snížek.md). Šlo ale jen o kamarádské ceny se [Sanbaletem](Sanbalet.md), který byl následně dalším distributorem. Reálná cena luskanské brandy ve [Slanisku](Slanisko.md) je asi 15 zl. za soudek.
- Na lodi posádce velel kapitán, jeho druhá ruka Bocman a "důležitou" roli hrál i opilecký kouzelník Ponket. Ten ale sám velmi rád užíval [luskanský snížek](Luskanský_snížek.md) a nebyl tedy úplně vždy při smyslech. Bocman měl ve své kajutě také papouška, kterého [Orbin](Orbin_Vlček.md) pojmenoval Alfred. Papoušek po vyslovení jména někoho z posádky vždy křičel určitý počet "kousků".
- > Kapitán.
  > Čtyři kousky!
  > Ponket.
  > Osm kousků!
- Na lodi pracovala také skupina ještěrců, kteří mluvili lámanou obecnou řečí a pomáhali pašerákům pouze proto, že jim následně pašeráci doručovali zbraně do jejich [jeskyně](Ještěrecká_jeskyně.md). Samotné zbraně pašeráci přebírali v nějakém městě, ale není jasné kde přesně.
- Zároveň byl na lodi zajatcem mořský elf [Oceánus](Oceánus.md), kterého pašeráci zajali, když se k nim přiblížil moc blízko. Následně byl držen v jedné z tajných místností na lodi.
- Mořský duch původně měl i sesterskou pašeráckou loď zvanou Lehký vánek. Ta se ale jednoho dne náhle ztratila.
- Na věcech na lodi včetně dopisů a štítech se často nacházel znak ještěra s rozeklaným jazykem.
- ---
- Mořský duch byl jedné noci přepaden skupinou dobrodruhů převlečených za pašeráky ze [Sanbaletovi](Sanbalet.md) skupiny, když zakotvil u [Alchymistova domu](Alchymistův_dům.md). Dobrodruzi po dlouhém boji vyvraždili posádku lodi, až na ještěrce, kapitána a Ponketa, o kterém v té době nevěděli. Kapitán byl po podrobném výslechu propuštěn a nechán na milost, přestože se toto řešení konkrétně [Orbinovi](Orbin_Vlček.md) vůbec nezamlouvalo. Kapitán alespoň prozradil skupině přítomnost tajných místností. Ponket je stále udržován naživu na lodi, svázán ve své kajutě.
- Ještěrcům byla předána jejich zásilka zbraní, která byla ukryta v jedné z tajných místností. Následně jim byla dobrodruhy prodána jedna ze dvou jol, které na palubě byly, za cenu pěti elektronových ingotů. Ještěrci se poté sami vydali na jole do své [ještěrčí jeskyně](Ještěrecká_jeskyně.md).